# De laddercompetitie

In de basis is een <a href="https://nl.m.wikipedia.org/wiki/Laddercompetitie" target="_blank">laddercompetitie</a> precies wat je denkt. Een competitie in laddervorm. Het idee is dat alle deelnemers verdeeld zijn over verschillende treden. Op de hoogste trede staat één persoon, de volgende twee, enzovoorts. Deelnemers mogen ten aller tijden een andere deelnemer van de trede daarboven uitdagen. Als de uitdager wint, wisselt hij van plek (en trede) met de uitgedaagde.
Wedstrijden worden onderling gepland en de scores kunnen worden ingevuld op de iMac. We spelen tot en met de laatste donderdag van augustus. Die dag worden de winnaar en degenen met de mooiste statistieken in het zonnetje gezet en gaan zij er met mooie prijzen vandoor.

## Regels

Om alles in goede banen te leiden, zijn er een aantal regels opgesteld.

- Je mag niet degene van wie je net hebt verloren meteen weer uitdagen. (Geen terug-tik).
- Wedstrijden worden gespeeld op kantoor, op momenten dat niemand er overlast aan ervaart.
- Alle wedstrijden worden 1 tegen 1 gespeeld.
- Niet 360 draaien met je 'stick'.
- Degene die als eerste 10 punten heeft, wint.
- Uitgedaagde gooit de eerste bal in.
- Je mag de bal niet langer dan 10 seconden 'vasthouden'.
- Bij een uitbal wordt de bal aan de 2 stand (verdedigers) van de tegenstander gegeven.
- De bal mag niet worden beïnvloed door te trekken of te duwen aan de tafel.
- Elke pop op het veld mag scoren. Ook de verdediger en keepers.
- Elk doelpunt telt voor één.
